## Java Zalando

Zalando SE is een in Berlijn gevestigde webshopgigant die een groot assortiment eigentijdse kleding aanbiedt en verkoopt door heel Europa. Ook in Nederland wordt veel gebruik gemaakt van deze handige webshop. Klanten vinden het echter vervelend dat bestellingen pas twee dagen later thuisbezorgd worden.

Om het distributieproces in Nederland sneller te laten verlopen heeft de organisatie gekozen voor de bouw van een nieuw distributiecentrum in het suffe slaapstadje Boxtel.


Het distributiecentrum het enkel een beperkt assortiment van populaire producten op voorraad; zogenaamde snellopers. Deze hebben naast de standaard barcode een tweede barcode met de rode lettercode ‘SL’. Snellopers kunnen direct na bestelling worden uitgeleverd aan klanten in het hele land via PostNL of DHL. “Voor 23:00u besteld, is de volgende dag in huis!”, schreeuwt de website.

Het gebeurt vaak dat producten worden teruggestuurd naar Zalando. Deze producten komen dan eerst aan in het distributiecentrum van Boxtel waar ze worden uitgepakt. Via een lopende band controleren Zalando medewerkers de producten op gebreken. Producten die snellopers zijn worden dan weer op voorraad gelegd, terwijl de rest in bulk wordt teruggezonden naar Berlijn.


In het distributiecentrum kunnen 12.000 producten worden opgeslagen. Iedere dag gaan worden er gemiddeld 3.213 stuks verzonden naar klanten. Retourzendingen van klanten zijn gemiddeld 1.478 per dag, waarvan ongeveer 712 snellopers. Zodra de voorraad onder de 8.000 producten komt, wordt deze aangevuld met 2400 nieuwe producten uit Duitsland. Komt de voorraad aan het maximum, wordt de rest die dag ook teruggestuurd naar Berlijn.


### Klantvraag

Zalando wil graag dat wij een distributiesysteem ontwikkelen waarin maximaal 12.000 snellopende producten kunnen worden opgeslagen. Het systeem berekent aan de hand van de huidige voorraad, verzonden producten, retourzendingen en voorraadregels, hoeveel producten besteld moeten worden of teruggestuurd naar Duitsland.


### Gevraagd

Jij wordt als ervaren software engineer ingehuurd om deze lastige klus te klaren. Om deze belangrijke klant tevreden te stellen ga je allereerst het volgende opleveren:

Een domain model van deze case omschrijving.
Een class diagram van het distributiesysteem.
Het classdiagram omgezet naar applicatiecode.

#### Zorg dat je:
De beginvoorraad kunt ingeven.
Het aantal bestellingen voor klanten kunt ingeven.
Het aantal retourzendingen van klanten kunt ingeven en hoeveel snellopers daarbij zitten.

Laat het programma antwoord geven op de volgende vraag: 
Hoeveel producten worden er verzonden naar- of besteld in Duitsland bij de volgende invoer:

Producten op voorraad bij aanvang 8.793
Bestellingen naar klanten 1.098
Retourzendingen van klanten 1879, waarvan 651 snellopers

#### en ook:
Producten op voorraad bij aanvang 11.017
Bestellingen naar klanten 3.258
Retourzendingen van klanten 5490, waarvan 4131 snellopers
